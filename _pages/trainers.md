---
layout: single
author_profile: false
header:
  image: "/assets/images/headers/chasing.jpg"
permalink: /trainers/
share: true
---

# Trainers
We hebben het geluk dat we direct al kunnen beschikken over twee top-trainers, die hun sporen in het rugby meer dan verdiend hebben. We stellen ze graag voor:

## Sven Loos

Sven is als geboren Amsterdammer bij het hoofdstedelijke AAC begonnen met rugbyen toen hij 9 was. Al op 21-jarige leeftijd haalde hij het diploma Rugby Oefenmeester A, kort daarop gevolgd door het behalen van Oefenmeester B. Na een verblijf in het buitenland, vestigde Sven zich in 2001 in Noordwijk en ging als jeugdcoach bij de Haagsche Rugbyclub aan de slag. 

<img src="/assets/images/sven-veld.jpg" width="200">

Daarnaast was hij actief als coach voor diverse nationale jeugdselecties, waarmee hij meerdere eindtoernooien meemaakte. Zo begeleidde hij als hoofdcoach bijvoorbeeld Nederland onder 18 op het Europees Kampioenschap in Frankrijk.

Verwacht van Sven Loos echter geen ingewikkelde tactische uitleg voor de jongste jeugd. "Ik hou het graag simpel. Uiteindelijk gaat het er om dat de kinderen plezier hebben, het spelletje doorkrijgen en zelf beslissingen leren nemen." Ook aan schreeuwen langs de kant heeft de ervaren coach een broertje dood. "Los van het feit dat de meeste aanwijzigingen niet zinnig zijn of niet aankomen, is het ook niet bevorderlijk voor het presteren van de kinderen, laat staan voor het spelplezier."

## Desmond Tuiavii

Naast Sven Loos is er nog een topper uit de rugbywereld die in Noordwijk woonachtig is: (voormalig) prof-rugbyer Desmond Tuiavii. Hij speelde als professional in Australië, Engeland en Italië. Met de huidige bondscoach van het Engelse rugbyteam, Eddy Jones, won Des in 2001 de Super 12, het hoogste haalbare in club-rugby. Ook op landenniveau haalde hij de top, hij speelde op het WK rugby 2003 voor Samoa. 
Sinds Des zich in Noordwijk vestigde, was hij als speler/coach actief voor diverse Nederlandse clubs, waaronder Castricum, Hilversum, AAC en DIOK. 
<img src="/assets/images/des_playercard.jpg" width="150">

### Hoogtepunten carrière

1987 - 1991 Wellington U17 & U19 & U20 Rugby League

1991        New Zealand University team World Cup Italia

1991 - 1994 New Zealand 7's

1997 - 2001 Brumbies ACT Australia

2001        Super 12 win

2001        Brumbies ACT Player of the year

2002 - 2003 Waratahs NSW Australia

2003        World Cup Rugby Samoa

2003 - 2005 Rotherham UK

2005 - 2007 Patenope Napoli


